---
# Will be displayed at top of the page as main heading
title: Platby
# Has to be in format <parent-site/current-site>, e.g. services/network (notice missing slash at the beginning)
url: platby
slug: platby

aliases:
    - /sluzby/poplatky-za-clenstvi
    - /placeni
    - /poplatky
    - /clenstvi
---

Interním členem se může stát jakýkoliv student bydlící na koleji Podolí. Externím členem může být osoba, která na koleji Podolí nebydlí. Více informací o členství je níže ([Interní a externí člen klubu](#interní-a-externí-člen-klubu)). Ověřit, jestli jsi členem a jaké máš ID, můžeš v [Hydře](https://hydra.pod.cvut.cz).

Pokud máš problémy s platbou, napiš na <platby@pod.cvut.cz>.

## Způsob placení

Členské příspěvky do klubu Pod-O-Lee se platí na jednotlivé pololetí každého kalendářního roku.

- Za první pololetí se platí od 1. ledna do 30. června s platností členství do 30. září.
- Za druhé pololetí se platí od 1. července do 31. prosince s platností členství do 28. února (příštího roku).

Upozorňujeme, že mezibankovní převod může trvat až tři dny, je třeba podat příkaz s dostatečným předstihem. Pokud platba nepřijde na účet do posledního dne daného platebního období, přestanou ti fungovat všechny služby poskytované klubem. V případě okamžitého převodu se správně poslaná platba v Hydře objeví do pár minut.

### Formy úhrady

**Doporučujeme použít funkci generování platebního QR kódu v Hydře, dostupné po přihlášení [ZDE](https://hydra.pod.cvut.cz/membership/payments).**

Tradičnější způsoby:

- bezhotovostním převodem na účet
- složením hotovosti na pobočce Fio Banky (poplatek 90 Kč)
- složením hotovosti na pokladně jakékoliv jiné banky (tomuto způsobu se vyhýbej – zbytečné poplatky za převod)

Použití poštovních poukázek **NENÍ** přípustné – všechny takovéto platby nebudou brány v potaz.

**Můžeme přijímat pouze platby v českých korunách a jen na přesnou částku. V jiném případě vám musíme částku vrátit a stojí nás to čas navíc.**

### Náležitosti platby

Číslo účtu je **99919040 /2010**.

Částka za členství a specifický symbol:

- základní členství – 1000,- specifický symbol 1 (nutné i pro další členství, samo o sobě přináší přístup k akademické síti, přístup do PC učebny, možnost výpujčky grilu nebo pípy, ...)
- přístup do Pod-O-Gym – 1000,- specifický symbol 2 (přístup do Pod-O-Gym a sauny)
- přístup do hudebny – 500,- specifický symbol 3 (přístup do hudebny)

Variabilní symbol je tvoje identifikační číslo (zjistíš v [Hydře](https://hydra.pod.cvut.cz), je to tvé ID).

**Využívání jakékoliv služby je podmíněno Základním členstvím a aktivním členstvím v klubu.**

Pokud budeš chtít využívat více služeb, sečti patřičné částky a seřaď vzestupně příslušné Specifické symboly.

Příklad: Chci mít připojení k internetu a chodit do posilovny Pod-O-Gym, zaplatím 2000 Kč (1000+1000 Kč) a jako Specifický symbol uvedu číslo 12.

## Podpis členství v klubu

Každý nový člen se seznámí s pravidly a stanovami klubu Pod-O-Lee což stvrdí podpisem. Tímto podpisem zároveň dává klubu souhlas nakládat se svými osobními údaji. Podpisové archy jsou k dispozici u televizorů. Platnost podpisu je 7 let. Až po podpisu můžeš teprve využívat služeb klubu.

## Interní a externí člen klubu

Podle [IP13/2024](https://wiki.pod.cvut.cz/_media/legislativa/ip_13-2024_-_clenstvi_klubu_pod-o-lee.pdf) má klub Pod-O-Lee interní a externí členství.

### Interní členství

Interní člen je osoba, která je členem klubu Pod-O-Lee dle platných stanov klubu a má uzavřenou platnou ubytovací smlouvu se SÚZ ČVUT na koleji Podolí. Pro získání interního členství se osoba musí prokázat platnou ubytovací smlouvu, případně platnou kolejenkou.

**Členství je platné pouze na jedno období a je nutné ho na každé období obnovit.**

### Externí členství

Externí člen je osoba, která je členem klubu Pod-O-Lee dle platných stanov klubu, **nemá** uzavřenou platnou ubytovací smlouvu se SÚZ ČVUT na koleji Podolí, ale má schválené externí členství od předsedy klubu Pod-O-Lee a od správce dané služby.

Pro více informací o obou členstvích si přečti [IP13/2024](https://wiki.pod.cvut.cz/_media/legislativa/ip_13-2024_-_clenstvi_klubu_pod-o-lee.pdf).

## Odpuštění členských příspěvků

Představenstvo klubu může odpustit členské příspěvky studentům, jenž jsou členy klubu Pod-O-Lee a to v případě, že vykonávají činnost prospěšnou pro klub.

Pokud máš nějaký projekt neváhej oslovit Představenstvo. Své návrhy můžeš posílat na adresu <predstavenstvo@pod.cvut.cz>.

## Příklady

### Mám přístup k Internetu a chtěl bych začít chodit do posilovny

Musíš navíc zaplatit členský poplatek za Pod-O-Gym. Pošleš platbu se specifickým symbolem 2 a částkou 1000 Kč.

### Jsem externista. Chodím jen do Pod-O-Gym a chci si prodloužit členství.

Podmínkou pro přístup do Pod-O-Gym je aktivní základní členství a přístup do Pod-O-Gym. Musíš také mít platné externí členství ( viz výše - [Interní a externí člen klubu](#interní-a-externí-člen-klubu)). Pokud to splňuješ, pošli platbu se specifickým symbolem 12 a částkou 2000 Kč.
