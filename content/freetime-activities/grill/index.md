---
# Will be displayed at top of the page as main heading
title: Gril
# Has to be in format <parent-site/current-site>, e.g. services/network (notice missing slash at the beginning)
url: volnocasove-aktivity/gril
# https://en.wikipedia.org/wiki/Clean_URL#Slug
slug: gril
# Defines sorting of pages in parent list
weight: 6

aliases:
  - /volnocasove-aktivity/grilovani-a-pipa
---

Správci: [Kontakty]({{< ref "/contacts/index.md#kolejní-skupinka" >}})

Na grilování je určen krb, který se nachází v jiho-západním rohu areálu kolejí (tzn. vedle menzy). Zapůjčení krbu je pro členy klubu zdarma.

## Součásti krbu

- Rošt na maso
- Vidlička
- Obracečka
- Kleště
- Ocelový kartáč
- Lopatka na uhlí
- Pohrabáč
- Rozpalovací válec na uhlí

Součástí krbu **není uhlí ani podpalovač**. Každý si tedy uhlí musí zakoupit vlastní.

{{<figure src="images/freetime-activities/grill/grill.jpg" alt="Grill" imgop="rt_fit">}}

## Návod na půjčení grilu

1. Vytvoř si rezervaci v rezervačním systému Olymp.
    * Do prohlížeče zadej stránku [olymp.pod.cvut.cz](https://olymp.pod.cvut.cz).
    * Přihlas se stejně jako v Hydře.
    * V záložce **Rooms** si zjisti, zda je gril v daný termín volný.
    * Pokud ano, vytvoř si rezervaci v záložce **Reservations**.
2. Pošli email s důležitými údaji na <party@pod.cvut.cz>.
    * Tvoje celé jméno, ID (najdeš v Hydře) a pokoj.
    * Co a kdy chceš půjčit.
3. Na základě emailu bude tvá žádost vyřízena.
4. Následně tě kontaktuje Vedoucí Kolejní Skupinky nebo jeden ze zástupců a domluví se s tebou na předání příslušenství.

**Rezervaci je nutno provést s předstihem (ideálně týden předem), abychom měli čas na reakci a mohli vše připravit k předání.**

## Provozní řád grilu

1. Vstupem do prostoru grilu jste zavázání k dodržování tohoto provozního řádu. Pokud s těmito pravidly nesouhlasíte, opusťte prostor grilu.
2. Gril zapůjčuje **POUZE VEDOUCÍ KOLEJNÍ SKUPINKY** nebo jeho zástupce se souhlasem vedení koleje na základě předchozí rezervace v systému [Olymp](https://olymp.pod.cvut.cz) a jenom členům klubu. Vstup bez svolení vedoucího kolejní skupinky je klasifikován jako **PORUŠENÍ PROVOZNÍHO ŘÁDU**.
3. **Předáním příslušenství grilu** je osoba přijímající toto příslušenství definována jako *ORGANIZÁTOR AKCE*.
4. Při prvním vstupu do prostoru grilu je organizátor akce povinný nahlásit veškeré závady a poškozené vybavení.
5. Organizátor akce je zodpovědný za účastníky akce (tj. všechny osoby v prostorách grilu a okolí), zároveň zodpovídá za hluk, poškození vybavení a stav okolí grilu.
6. **Rozdělávání ohně mimo k tomu určený prostor** a **používání tekutého podpalovače** je z důvodu požární ochrany v prostoru grilu **ZAKÁZÁNO**.
7. **Konzumace drog** nebo jiných zákonem nepovolených látek a je v prostoru grilu **ZAKÁZÁNO**.
8. **Vykonávání jakékoliv potřeby** je v prostoru grilu **ZAKÁZÁNO**.
9. Před rozvázáním statusu organizátor akce (navrácení příslušenství grilu vedoucímu kolejní skupiny nebo jeho zástupci) je nutno **vyčistit veškeré zapůjčené příslušenství** (obzvlášť rošt na maso), **odstranit popel z krboviště** a **řádně uklidit gril** a jeho okolí.
10. Pokud dojde v průběhu akce k jakémukoliv poškození grilu nebo věcí v jeho okolí, je nutno tuto skutečnost nahlásit a domluvit se na způsobu náhrady. V opačném případě, je to bráno jako úmyslné poškozování vybavení koleje. Postihy jsou jasně stanoveny v kolejním řádu.
11. Způsobené škody budou opraveny nebo zaplaceny, případný finanční dluh bude vymáhán vedením kolejí.
12. Po 22. hodině je nutné dodržovat noční klid.

Při porušení pravidel bude zodpovědná osoba zapsána na tzv. černou listinu. Čímž **přijde o možnost** využívání výhod Kolejní Skupinky (sudovna, pípa, gril). V případě závažnějšího (nebo opakovaného) porušení pravidel může být zodpovědný člen navržen na **ban na základní členství** v klubu Pod-O-Lee.

## GRILL for DUMMIES by Vojta

1. Pokud se ti nelíbí řád, tak nelez ke grilu.
2. Gril půjčuju pouze **JÁ**. Nemáš rezervaci, nemáš tu co dělat.
3. Dám ti příslušenství ke grilu -> Jsi **ORGANIZÁTOR AKCE**.
4. Je něco zničený? Řekni mi to rovnou, ne až po akci.
5. Jsi organizátor -> **Máš to tu na krku se vším všudy**.
6. **ROZDĚLÁVEJ OHEŇ JEN V GRILU** a **NEPOUŽÍVEJ TEKUTÝ PEPO** ať nepodpálíš celý koleje.
7. **NEFETUJ MI TADY**, radši si dej pivko a kus masa.
8. **ZÁCHODY MÁŠ NA BLOCÍCH**, ne v okolí grilu.
9. Před VRÁCENÍM: UMYJ, CO JSEM TI PUJČIL, VYNES POPEL a UKLID OKOLO.
10. Když něco rozbiješ, NAHLAS TO ROVNOU, protože na to stejně přijdeme a pak to bude horší.
11. Co rozbiješ, to OPRAVÍŠ nebo ZAPLATÍŠ. Stát se to může každému, jde o to se jenom dohodnout na řešení.
12. **PO DESÁTÉ VEČER TROŠKU ZTLUMTE**. Na koleji jsou i další lidi a někteří chtějí spát.

*PS: JSME SPRÁVCI, NE UKLÍZEČKY a děláme to zadarmo. Můžeme tě potrestat BANEM nebo tě dát NA ČERNOU LISTINU, ale děláme to neradi, tak nám k tomu nedávej důvod.*
