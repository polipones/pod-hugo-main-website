---
# Will be displayed at top of the page as main heading
title: Hudebna
# Has to be in format <parent-site/current-site>, e.g. services/network (notice missing slash at the beginning)
url: vyhody/hudebna
aliases:
    - sluzby/hudebna
slug: hudebna
weight: 4
---

Pro všechny zapálené muzikanty a hudební skupiny tu máme vybavenou a odhlučněnou místnost pro hudební produkce a trénink. Určitě si přijďte procvičit svoje prstíky a hlasy, oddechnout si od učení, nebo práce.

Pokud tě hudebna zaujala, můžeš se také přidat k naší [Facebookové skupině](https://www.facebook.com/groups/135514173251273/?fref=ts).

## Vybavení hudebny

- El. piano KAWAI s kvalitní kladívkovou mechanikou (sample: 8x piano, 4x el.p.) + výstup USB, MIDI
- Bicí souprava (viz foto) + cajon
- dynamické mikrofony, Shure SM57, všestranný kondenzátorový mikrofon AT-2035
- Baskytara + Marshall kombo
- El. kytara + Fender kombo + digit. efekt
- Mixážní pult – 12 kanálů, phantom 24/48 pro kond. mikrofony, delay efekty..
- Zesilovač + 2 kvalitní PA reproduktory (Mackie S512m)
- Digitální zvuková karta Tascam pro nahrávání
- Sada mikrofonů pro nahrávání bicích

Hudebna je konstantně monitorována kamerami.

{{<figure_gallery>}}
    {{<figure src="images/services/music-room/music-room-1.jpg" alt="Music room photo 1">}}
    {{<figure src="images/services/music-room/music-room-2.jpg" alt="Music room photo 2">}}
{{</figure_gallery>}}

## Postup registrace

### Kolejní zájemci

#### Již jsi členem klubu?

Popros televizora, aby ti dal 10 zkušebních dní a pokud nemáš přiřazenou čipovou kartu k účtu, tak postupuj podle postupu pro „nečleny“ klubu (další odstavec). Poté budeš muset platit členský příspěvek ([informace o placení]({{< ref "/payments/index.md" >}})) a tvou povinností je také si přečíst a dodržovat provozní řád ([Provozní řád hudebny]({{< ref "#provozní-řád" >}})).

#### Pokud nejsi členem klubu

Před samotnou registrací zajdi k hudebně (suterén bloku B), 5x pípni čipovou kartou (ISIC, Lítačka, …) o čtečku a zapamatuj si přesný čas pípání. Tím si zajistíš, že televizor bude vědět, jakou kartu ti má přiřadit k účtu při registraci. Poté vyhledej nějakého televizora, on už tě zbytkem procesu provede.

### Mimokolejní zájemci

Mimokolejní zájemce bohužel nemůžeme přijímat, jelikož je hudebna uvnitř kolejního bloku bez externího vstupu.

## Provozní řád

### Část I

#### Provozovatel

Provozovatelem Hudebny je Studentská unie ČVUT, Klub Pod-O-Lee, adresou Na Lysině 772/12, 147 00 Praha 4-Podolí.

#### Užitečné kontakty

- [Oficiální stránka Hudebny]({{< ref "/services/music-room/index.md" >}})
- [Kontakty na jednotlivé správce Hudebny]({{< ref "/contacts/index.md#hudebna" >}})
- [Návod, jak zaplatit členský příspěvek]({{< ref "/payments/index.md" >}})
- [Rezervační systém Olymp](https://olymp.pod.cvut.cz)

### Část II

#### Všeobecné údaje

Hudebna je místnost určená především ke hře na hudební nástroje a také slouží jako malé nahrávací studio. Nachází
se v suterénu bloku B.

- Název místnosti: Hudebna
- Provozní doba bez omezení: 7:00 - 22:00

#### Telefonní čísla

- Záchranná služba: 155
- Požární útvar: 150
- Policie ČR: 158
- Městská policie: 156
- Evropská tísňová linka: 112

#### Mástnost a kapacita

Kapacita: 6 osob

### Část III

#### Provozní řád Hudebny

1.  Vstup do Hudebny klubu Pod-O-Lee Studentské unie ČVUT (dále jen místnost) je umožněn pouze členům
    klubu Pod-O-Lee, kteří mají platné členství základní a rozšířené členství Hudebny nebo je jim tento
    příspěvek odpuštěn Představenstvem klubu Pod-O-Lee (dále jen Představenstvo) a mají přidanou vlastní
    čipovou kartu do informačního systému klubu Pod-O-Lee. Popis, jak se stát členem a návod na platbu
    členských příspěvků naleznete na internetové adrese zde: https://podolee.cz/platby/.
2.  Osoba, jež má zaplacený členský příspěvek a využívá možnosti Hudebny, je nazývána uživatelem Hudebny
    (dále jen uživatel) a vstupem do místnosti souhlasí s Provozním řádem a zavazuje se jej dodržovat.
3.  Ke vstupu do místnosti slouží kartový systém. Každý uživatel místnosti se musí při příchodu do místnosti
    přihlásit svou kartou na čtečce karet. Poslední vstupující uživatel je povinen zavřít za sebou vstupní dveře s
    čtečkou. Tedy počet uživatelů v místnosti musí být shodný s počtem přihlášených karet. Vstupní karta je
    nepřenosná, tj. slouží ke vstupu do místnosti pouze vlastníkovi karty.
4.  V případě výpadku napájení má kartový systém záložní zdroj napájení a vedle dveří je k dispozici skříňka s
    klíči pro případ poruchy kartového systému a uvěznění uživatele Hudební místnosti uvnitř místnosti.
    Uživatel musí okamžitě nahlásit všechny problémy a použití nouzových klíčů vedoucímu Hudební místnosti
    a předat mu klíče.
5.  **Do místnosti je přísně zakázáno přivádět návštěvy, které nejsou členy klubu a nemají aktivní členství, bez
    souhlasu Představenstva klubu Pod-O-Lee.** V odůvodněných případech je možné požádat o jednorázovou
    výjimku, například pro ukázání hudebny jiné osobě, a to vždy s dostatečným předstihem (24 hodin) a po
    předchozí domluvě se Správcem Hudebny. Tato výjimka může být udělena pouze jednorázově a nelze ji
    považovat za dlouhodobé oprávnění.
6.  Uživatel je povinen dodržovat pořádek v místnosti, zejména v době nočního klidu (která je stanovena na
    dobu 22:00-7:00), a to tak, aby nebyli rušeni ostatní. Je zakázáno přemisťování a vynášení nábytku v
    místnosti bez souhlasu správce místnosti či jeho zástupce nebo Představenstva klubu Pod-O-Lee. K
    vybavení místnosti je uživatel povinen se chovat ohleduplně a zacházet s ním způsobem, který ho
    nepoškodí.
7.  V místnosti je zakázáno kouřit, konzumovat alkohol, brát drogy nebo vstupovat ve znečištěné obuvi. V případě potřeby jsou v místnosti k dispozici přezůvky. Je povolena konzumace a vnášení nápojů a potravin, které splňují následující podmínky:

    a. Všechny nápoje musejí být v jakémkoliv nepropustném balení s uzavíratelným víčkem, které jsou hned po napití uzavírány.  
    b. Všechny potraviny musí být v uzavíratelných obalech. (V případě bezobalových potravin je nutné je přinést v nějakém nepropustném uzavíratelném balení.)  
    c. Potraviny ani nápoje neobsahují návykové a psychotropní látky.  
    d. Veškeré obaly od potravin a nápojů je uživatel povinen při odchodu odnést mimo prostory místnosti.
8.  Uživatel je povinen udržovat čistotu na podlaze a na ostatním vybavení místnosti. V případě, že uživatel
    poškodí vybavení místnosti nebo místnost samou, je nutné to okamžitě řešit se správcem místnosti, nebo
    je-li to možné, pokusit se zamezit rozšíření problému a hned poté ho neprodleně ohlásit správci místnosti. V
    případě nálezu poškození vybavení místnosti nebo místnost samotné je uživatel povinen jej neprodleně
    nahlásit správci místnosti nebo jeho zástupci.
9.  Při odchodu je uživatel povinen zkontrolovat stav prostoru, kterého využíval do té doby, a vrátit jej do
    původního stavu a uklidit. V případě, že je posledním uživatelem v místnosti, je povinen vrátit místnost do
    původního stavu, tj. zavřít okno, zhasnout, zkontrolovat a uklidit zbytek místnosti, pokud je to potřeba. Při
    odchodu je nutné, aby se každý uživatel odhlásil svou vlastní kartou, kterou přišel do místnosti, a zavřel za
    sebou dveře.
10. Je zakázáno jakkoliv manipulovat s elektroinstalací.
11. Uživatel neruší ostatní např. hlasitou hudbou z reproduktorů a na požádání uživatelem nebo správcem
    Hudebny ji okamžitě ztlumí. **V případě, že jednání dané osoby někoho jiného vyrušuje a na požádání
    neukončí tuto činnost, může být osoba provádějící tuto činnost potrestána za porušení pravidel!**
12. V místnosti jsou k dispozici datové zásuvky a bezdrátová síť Wi-Fi, při jejichž použití se uživatel musí řídit
    pravidly používání akademické sítě a také IP Pravidla používání počítačové sítě klubu SU Pod-O-Lee.
13. V odůvodněných případech může Představenstvo udělit jednorázovou výjimku z těchto pravidel.
14. Uživatelé Hudebny musí dbát na pokyny správce místnosti, jeho zástupce nebo Představenstva. **V případě
    neuposlechnutí nebo nereagování na toto pravidlo se jedná o porušení pravidel místnosti!**
15. **Jakékoliv porušení Provozního řádu bude trestáno dle níže uvedených restriktivních opatření, případně
    pravidel klubu Pod-O-Lee nebo dle platných zákonů ČR.**
16. Vstupem do místnosti všichni návštěvníci souhlasí s pořizováním videozáznamu, který může být použitý v
    případě porušení některého z pravidel. Nakládání s kamerovými záznamy je upraveno v IP Kamerový
    systém.
17. Správci ani Klub Pod-O-Lee neodpovídají za škodu na vnesených věcech (např. peníze, elektronika, oblečení
    atd.) uživatelů místnosti.
18. Uživatelé místnosti užívají zařízení v místnosti na vlastní nebezpečí, přičemž se před užitím přesvědčí, zda
    veškeré zařízení nevykazuje závady bránící bezpečnému užívání, a v případě zjištění závady jsou tuto
    závadu povinni ohlásit správci místnosti nebo jeho zástupci.
19. Správce Hudebny nese odpovědnost za její provoz a dodržování jejího řádu.
20. V případě, že uživatel nalezne věc patřící jinému uživateli, je povinen přinést danou věc správci Hudebny
    nebo zástupci správce.

### Část IV

#### Restriktivní opatření za porušení řádu

1.  Restriktivní opatření jsou definována v IP Pravidla pro udělování trestů za porušení předpisů (BANů), který je
    Provoznímu řádu nadřazen.
2.  Za porušení jakéhokoliv bodu z části III se zavádějí následující možné sankce podle jejich závažnosti (každý prohřešek bude posuzován individuálně):

    a. upozornění e-mailem s termínem nápravy,  
    b. alternativní trest po dohodě se správcem Hudebny nebo Představenstvem klubu Pod-O-Lee,  
    c. zablokování členských výhod na určitou dobu, tj. udělení BANu Pod-O-Lee, a tím zabránění přístupu do Hudebny,  
    d. zablokování členských výhod natrvalo, tj. udělení PERMABANu, a tím zabránění přístupu do Hudebny,  
    e. řešení se zaměstnanci koleje Podolí,  
    f. postih disciplinárními komisemi fakult ČVUT,  
    g. předání k řešení Policii ČR,  
    h. vymáhání finančního odškodnění klubu Pod-O-Lee za způsobenou škodu uživatelem v Hudebně.

3. O postihu od části 4 bodu 2 podbodu d dále rozhoduje Správce Hudebny po konzultaci s Představenstvem
klubu Pod-O-Lee.

### Část V

#### Závěrečná ustanovení

1.  Tento provozní řád nabývá platnosti okamžitě po jeho zveřejnění na webových stránkách POD.