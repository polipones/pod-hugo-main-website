---
# Will be displayed at top of the page as main heading
title: Pod-O-Gym
# Has to be in format <parent-site/current-site>, e.g. services/network (notice missing slash at the beginning)
url: sluzby/pod-o-gym
slug: pod-o-gym
weight: 3

tocopen: true
---

## Aktuality

- Zavedli jsme nový rezervační systém na saunu, <https://olymp.pod.cvut.cz>, více info [v sekci o sauně](#sauna).
- Do týmu se k nám přidali dva instruktoři lezení na boulderu a aktualizovali jsme [sekci o boulderu](#boulder).
- 16\. 11. 2024 se bude konat akce Benchpress, více info a přihlášky na [Facebook události](https://www.facebook.com/events/1249072136219616).

## Provozní řád

Všichni členové se musí seznámit s **[provozním řádem](pod_o_gym_provozni_rad.pdf)**!

## Jak se registrovat do Pod-O-Gym

Registrace do Pod-O-Gym probíhá následovně:

1. Najdeš si kartu, která obsahuje čip. Toto může být jakákoliv karta s čipem např. ISIC karta, karta Tesco, samotný čip, který máš pro vstup do jiného zařízení (např. jídelna) apod. Platební kartu použít nelze.
2. Vezmi si tuto kartu, 5x ji přilož na čtečku karet u vstupu do Pod-O-Gym a zapamatuj si datum a čas kdy jsi tak učinil.
3. Pošli mail kterémukoliv televizorovi (<https://pod.cvut.cz/kontakty/>) nebo do emailové konference <admins@pod.cvut.cz>. Ve zprávě uveď čas pípnutí karty, datum a ID z Hydry.

## Pod-O-Gym

[Facebook Pod-O-Gym](https://www.facebook.com/podogym)

Pod-O-Gym je otevřený každý den od 05:00 do 23:00.

Pod-O-Gym je druhá největší tělocvična [Studentské unie ČVUT](https://su.cvut.cz/) s plochou 340 m². Nachází se v areálu kolejí Podolí ve stejné budově jako sídlí menza Podolí. Vchod do tělocvičny se nachází z pravé strany budovy. Všechny informace spojené s placením za členství najdete na našich stránkách na adrese: [{{< ref "/payments" >}}]({{< ref "/payments" >}}).

**Hlavním pravidlem členství je, že musíte bydlet na kolejích Podolí. Externí členy tudíž nepřijímáme.**

### Posilovací stroje a volné váhy

Používáme různé typy posilovacích strojů značky HBP.

{{<figure_gallery>}}
    {{<figure src="images/services/pod-o-gym/main-room-2.jpg" alt="Main room photo 2">}}
    {{<figure src="images/services/pod-o-gym/main-room-1.jpg" alt="Main room photo 1">}}
    {{<figure src="images/services/pod-o-gym/leg-room-1.jpg" alt="Leg room photo 1">}}
{{</figure_gallery>}}

Najdete u nás také různé typy volných vah. Klasické jednoruční monolitické činky od 0,5 kg do 55 kg. Kettlebelly od 6 kg do 32kg. 6 velkých tyčí, 6 malých specializovaných tyčí a přes jednu tunu závaží. Kotouče které používáme, jsou zejména od firmy Ivanko a StrongGear.

### Kardio

2 spinnery NXT, profesionální motorový i bezmotorový běžecký pás, elliptical (cross trenažér) či veslovací trenažér Concept2D – to vše je připraveno pro vaše kardio tréninky, které Vám mohou rychleji utéct například i díky nainstalované TV.

{{<figure src="images/services/pod-o-gym/cardio-room-1.jpg" alt="Cardio room photo 1" width="90%" align="center">}}

### Tělocvična

V tělocvičně (72 m²) je položeno tatami. Místnost je vybavena pro trénink bojových sportů. Máme zde úderové bloky, boxovací pytle, boxerské lapy, rukavice a chrániče (bandáže je nutné si obstarat vlastní) i další drobnosti.

Pro trénink s vlastní vahou tu máme například TRX®, BOSU®, kruhy, bradla, FLEXI-BAR®, Bulgarian bags, medicinbaly, kardio MMA lana a další vybavení. Naleznete zde také pomůcky pro relaxační a zdravotní cvičení.

{{<figure src="images/services/pod-o-gym/aerobic-room-1.jpg" alt="Aerobic room photo 1" width="90%" align="center">}}

### Boulder

Kontakt na instruktory: [Sekce boulder v kontaktech]({{< ref "/contacts#boulder" >}}).

Pro zájemce o bouldering a lezení máme v tělocvičně i menší boulder. Pokud nevíš jak na to, ale chtěl by sis boulder vyzkoušet, neváhej kontaktovat instruktory, kteří ti pomohou se základy a poradí jak předcházet zranění. Všichni kdo chtějí boulder navštěvovat musí mít splněny všechny náležitosti pro normální přístup do Pod-O-Gym, včetně seznámení se s provozním řádem.

O boulder se u nás starají instruktoři lezení, kontakty najdeš v [Kontaktech]({{< ref "/contacts#boulder" >}}). V případě problémů či nejasností piš na <sportoviste@pod.cvut.cz>.

Boulder je rozdělen na 2 části, [Klasické bouldery](#klasické-bouldery) a [Spray Wall](#spray-wall).

#### Klasické bouldery

Jedna barva značí boulder. 2 pásky označují startovní chyt (obě ruce v jednom chytu) nebo 2 chyty (každá ruka v jednom chytu). 1 páska označuje konec boulderu – tzv. TOP.

Začneš ze startovního chytu/chytů. Teprve v momentě, kdy máš celé tělo ve vzduchu, můžeš uchopit další chyty. Boulder se počítá za vylezený, když dolezeš po 1 barvě až do topového chytu a toho se dotýkáš oběma rukama cca 3 vteřiny.

#### Spray Wall

Pravidla boulderingu Ideálnív této části jsou stejná, avšak je to část boulderu, kde můžeš ukázat svou kreativitu, vymyslet vlastní boudlery a předat je ostatním lezcům v mobilní aplikaci.

Pro telefony s operačním systémem Android stahuj aplikaci [Boulder Problems](https://play.google.com/store/apps/details?id=com.asturias.pablo.pasos) a v ní vyhledej místnost **PodoGym**. Pokud máš iOS, musíš bohužel přes prohlížeč na tuto adresu: <https://boulderproblems.tk/boulderroom/2255>. Pro přidání nových boulderů se musíš registrovat.

#### Aplikace Boulder Problems

Můžeš prohlížet, přelézat a odškrtávat již vylezené bouldery, co přidali jiní lezci. Můžeš i vytvářet vlastní bouldery a tím zpříjemnit ostatním trénink s motžností přelezu tvých nápadů.

Pro vytvoření nového boulderu vyfoť stěnu a zakroužkuj chyty, které jsou součástí tvého boulderu (každý druh kroužku značí jinou věc – start, top, nohy, ruce atd.). Přidej název, obtížnost, zveřejni a sleduj, kdo tvůj boulder vyleze.

#### Obtížnost

Budeme používat francouzskou stupnici, obtížnost 1 -- 9, a -- c (pravděpodobně se budeme pohybovat mezi 3 -- 7).

Ve zkratce (snad každý pochopí):

- 3 < 4 < 5 < 6 …
- a < b < c
- tedy -- 5a < 5b < 5c < 6a < 6b …

Občas se může vyskytnout znaménko +, poté platí např.: 5a < 5a+ < 5b.

{{<figure src="images/services/pod-o-gym/boulder-room-1.jpg" alt="Boulder room photo 1" width="90%" align="center">}}

### Sauna

**[Provozní řád sauny](sauna_provozni_rad.pdf)**

Disponujeme suchou saunou (pouze teplo) pro 2 až 4 osoby. Je nutné si přečíst [pravidla pro používaní sauny](sauna_provozni_rad.pdf) a pokyny pro její spuštění.

Rezervace sauny se provádí přes rezervační systém na adrese: <https://olymp.pod.cvut.cz>. Přihlašovací údaje jsou shodné s Hydrou.

#### Zapnutí a používání sauny

- Rezervace je minimálně na 1h a maximálně na 3h.
- Sauna funguje pomocí automatu na mince hodnoty 20 a 50 Kč. Automat se nachází na pravé straně od vstupních dveří sauny.
- Jedna hodina saunování stojí asi 90Kč. Po vhození mincí trvá asi 45 minut než se sauna nahřeje na teplotu 80-90°C.
- V sauně **není dovoleno** sedět, nebo se **přímo dotýkat** dřeva. Laviček a lehátek se tělem dotýkat nesmí. Laviček a lehátek je možno se dotýkat jen přes ručník, nebo prostěradlo.
- Je zakázáno saunování pod vlivem alkoholických nápojů a jiných omamných látek.

#### Čištění sauny

- Po skončení saunování je nutno pečlivě očistit všechny povrchy, na kterých jste seděli, ubrousky a přiloženým čistícím prostředkem, uloženým na pravé straně vedle hlavních dveří.
- Podlahu je nutno vytřít mopem.

Při nalezení problému např. poškození, je nutno tento problém nahlásit e-mailem správci Pod-O-Gym ([kontakt]({{< ref "/contacts#pod-o-gym" >}})) hned na začátku vašeho rezervovaného času!

{{<figure_gallery>}}
    {{<figure src="images/services/pod-o-gym/sauna-1.jpg" alt="Sauna photo 1">}}
    {{<figure src="images/services/pod-o-gym/sauna-2.jpg" alt="Sauna photo 2">}}
{{</figure_gallery>}}

### Pravidelné a občasné kurzy

Každým semestrem nějaké přibudou a jiné zmizí. Kurzy vedou nadšenci z řad členů v naší tělocvičně.

#### Pod-O-Dance

Taneční skupina Pod-O-Dance vznikla pro to, abychom se bavili, hýbali a hlavně tančili. Naučíme se základní kroky latinskoamerických tanců, ze kterých budeme stavět jednoduché sestavy.

Hodina je koncipovaná jako kondiční/kardio cvičení. Cílem tedy není umět perfektně techniku kroků, ale pořádně se zapotit a rozproudit krev v žilách.

Více informací naleznete zde: [Pod-O-Dance]({{< ref "/freetime-activities/pod-o-dance/index.md" >}})
