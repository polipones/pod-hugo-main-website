---
# Will be displayed at top of the page as main heading
title: Pod-O-Gym
# Has to be in format <parent-site/current-site>, e.g. services/network (notice missing slash at the beginning)
url: sluzby/pod-o-gym
slug: pod-o-gym
weight: 3
---

## Aktuality

Předsedou klubu Pod-O-Lee byla zrušena veškerá omezení pro vstup do Pod-O-Gym, která byla zavedena kvůli nemoci COVID-19. Link na nařízení zde: [NP2/2022](https://wiki.pod.cvut.cz/_media/legislativa/narizeni-predsedy-np-2-2022.pdf).

## Jak se registrovat do Pod-O-Gym

Registrace do Pod-O-Gym probíhá následovně:

1. Najdeš si kartu, která obsahuje čip. Toto může být jakákoliv karta s čipem např. ISIC karta, karta Tesco, samotný čip, který máš pro vstup do jiného zařízení (např. jídelna) apod. Platební kartu použít nelze.
2. Vezmi si tuto kartu, 5x ji přilož na čtečku karet u vstupu do Pod-O-Gym a zapamatuj si datum a čas kdy jsi tak učinil.
3. Pošli mail kterémukoliv televizorovi (https://pod.cvut.cz/kontakty/) (případně do FB skupiny [Pod-O-Lee Official](https://www.facebook.com/groups/klub.Podolee)). Ve zprávě uveď čas, datum a ID z Hydry.

## Pod-O-Gym

[Facebook Pod-O-Gym](https://www.facebook.com/podogym)

Pod-O-Gym je druhá největší tělocvična [Studentské unie ČVUT](https://su.cvut.cz/) s plochou 340 m². Nachází se v areálu kolejí Podolí ve stejné budově jako sídlí menza Podolí. Vchod do tělocvičny se nachází z pravé strany budovy. Všechny informace spojené s placením za členství najdete na našich stránkách na adrese: [{{< ref "/payments" >}}]({{< ref "/payments" >}}).

**Všichni členové se musí seznámit s [provozním řádem](https://gym.pod.cvut.cz/provozni_rad.pdf)!**

**Hlavním pravidlem členství je, že musíte bydlet na kolejích Podolí.**

### Posilovací stroje a volné váhy

Používáme různé typy posilovacích strojů značky HBP.

{{<figure src="main-room-1.jpg" alt="Main room photo 1" width="90%" align="center">}}

{{<figure src="main-room-2.jpg" alt="Main room photo 2" width="90%" align="center">}}

{{<figure src="leg-room-1.jpg" alt="Leg room photo 1" width="90%" align="center">}}

Najdete u nás také různé typy volných vah. Klasické jednoruční monolitické činky od 0,5 kg do 55 kg. Kettlebelly od 6 kg do 32kg. 6 velkých tyčí, 6 malých specializovaných tyčí a přes jednu tunu závaží. Kotouče které používáme, jsou zejména od firmy Ivanko a Strong Lifts.

### Kardio

2 spinnery NXT, profesionální motorový i bezmotorový běžecký pás, elliptical (cross trenažér) či veslovací trenažér Concept2D – to vše je připraveno pro vaše kardio tréninky, které Vám mohou rychleji utéct například i díky nainstalované TV.

{{<figure src="cardio-room-1.jpg" alt="Cardio room photo 1" width="90%" align="center">}}

### Tělocvična

V tělocvičně (72 m²) je položeno tatami. Místnost je vybavena pro trénink bojových sportů. Máme zde úderové bloky, boxovací pytle, boxerské lapy, rukavice a chrániče (bandáže je nutné si obstarat vlastní) i další drobnosti.

Pro trénink s vlastní vahou tu máme například TRX®, BOSU®, kruhy, bradla, FLEXI-BAR®, Bulgarian bags, medicinbaly, kardio MMA lana a další vybavení. Naleznete zde také pomůcky pro relaxační a zdravotní cvičení.

{{<figure src="aerobic-room-1.jpg" alt="Aerobic room photo 1" width="90%" align="center">}}

### Boulder

Pro zájemce o bouldering a lezení máme v tělocvičně i menší boulder.

{{<figure src="boulder-room-1.jpg" alt="Boulder room photo 1" width="90%" align="center">}}

### Sauna

Disponujeme suchou saunou (pouze teplo) pro 2 až 4 osoby. Je nutné si přečíst pravidla pro používaní sauny a pokyny pro její spuštění.

Rezervace sauny se provádí přes rezervační systém na adrese: <https://gym.pod.cvut.cz/rezervace>.

#### Zapnutí a používání sauny

- Rezervace je minimálně na 1h a maximálně na 3h.
- Sauna funguje pomocí automatu na mince hodnoty 20 a 50 Kč. Automat se nachází na pravé straně od vstupních dveří sauny.
- Jedna hodina saunování stojí asi 90Kč. Po vhození mincí trvá asi 45 minut než se sauna nahřeje na teplotu 80-90°C.
- V sauně **není dovoleno** sedět, nebo se **přímo dotýkat** dřeva. Laviček a lehátek se tělem dotýkat nesmí. Laviček a lehátek je možno se dotýkat jen přes ručník, nebo prostěradlo.
- Je zakázáno saunování pod vlivem alkoholických nápojů a jiných omamných látek.

#### Čištění sauny

- Po skončení saunování je nutno pečlivě očistit všechny povrchy, na kterých jste seděli, ubrousky a přiloženým čistícím prostředkem, uloženým na pravé straně vedle hlavních dveří.
- Podlahu je nutno vytřít mopem.

Při nalezení problému např. poškození, je nutno tento problém nahlásit e-mailem správci Pod-O-Gym ([kontakt]({{< ref "/contacts#pod-o-gym" >}})) hned na začátku vašeho rezervovaného času!

{{<figure src="sauna-1.jpg" alt="Sauna photo 1" width="90%" align="center">}}

{{<figure src="sauna-2.jpg" alt="Sauna photo 2" width="90%" align="center">}}

### Pravidelné a občasné kurzy

Každým semestrem nějaké přibudou a jiné zmizí. Kurzy vedou nadšenci z řad členů v naší tělocvičně.

Z občasných kurzů je asi nejdůležitější kurz "Jak cvičit". Tento jednohodinový kurz se pravidelně pořádá na začátku akademického roku. Pokud si nejste jisti jak začít cvičit, nebo nemáte partnera s kterým by jste chtěli chodit do posilovny, možná vyřešíte oba problémy právě na tomto kurzu.
