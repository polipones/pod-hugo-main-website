---
# Will be displayed at top of the page as main heading
title: Koronavirus
# Has to be in format <parent-site/current-site>, e.g. services/network (notice missing slash at the beginning)
url: koronavirus
slug: koronavirus
---

Ahoj,

všichni vnímáme nepřehlednost současných nařízení vlády, informací z kolejí a celé této doby. Z tohoto důvodu se snažíme shrnout nejdůležitější informace do této stránky.

## Technické odstěhování

Pokyn ředitele č. 3/2020 umožňuje studentům (všech národností) technické odhlášení. [[1]](https://www.suz.cvut.cz/files/pokyn_3-2020.pdf)

- technické odhlášení bude probíhat do 6.11.2020 do 14:00,
- zadání bude v ISKAM,
- věci si můžete nechat na pokoji,
- klíče a kolejenka budou odevzdány ihned, jakmile to bude možné,
- sleva je 70 %,
- celé znění najdete v Pokynu ředitele.

{{<figure src="covid-step1.png" alt="ISKAM step 1">}}  
{{<figure src="covid-step2.png" alt="ISKAM step 2">}}

## Co se mění vzhledem k ubytování na kolejích

Všechny informace se týkají pouze studentů české národnosti. Samoplátci a studenti jiné než české národnosti tuto problematiku neřeší!

1. Chci zůstat na kolejích

   1. podepíšeš čestné prohlášení o místě bydliště a pošleš ho do 16.10.2020 do 14:00 na adresu ubytovani@suz.cvut.cz, [[1]](https://www.suz.cvut.cz/files/pokyn_3-2020.pdf)

   2. máš pracovně právní vztah s vysokou školou a zašleš tuto informaci do 16.10.2020 do 14:00 na adresu ubytovani@suz.cvut.cz, odesílá se vyplněné Čestné prohlášení o pracovním vztahu,

   3. bojíš se o své blízké – zašleš tuto informaci do 16.10.2020 do 14:00 na adresu ubytovani@suz.cvut.cz. Necháš se otestovat a následně sdělíš výsledek testu SÚZ. V případě pozitivního výsledku bude nutné přestěhování na karanténní blok, informace dostaneš telefonicky nebo e-mailem od hospodářky. Po negativním výsledku testu bude nutné podepsat prohlášení dle bodu 1.1 případně 1.2 nebo se odstěhovat dle bodu 2. Testování si student zajišťuje individuálně,

2. Odjíždím z kolejí, nebo nesplňuji bod 1.

   1. standardně se odhlásíš – vyklidíš pokoj, vrátíš klíče a bez ztráty ubytovací jistoty je ukončena ubytovací smlouva, vyúčtován je pobyt ke dni ukončení. V naléhavém případě lze vyklidit pokoj, nechat si potvrdit vystěhování ve Skladu na bloku F a ponechat kolejenku s klíči na vrátnici,

   2. opuštění koleje pouze fyzicky – po nahlášení na adresu ubytovani@suz.cvut.cz se domluvíš na odevzdání klíčů a kolejenky, smlouva ukončena nebude, necháš si věci na pokoji a po ukončení vládního nařízení se můžeš vrátit na vlastní pokoj, kolejné nadále platíš,

   3. pokud odjíždíš z kolejí bez odstěhování se nebo vracení klíčů, je nutné tuto skutečnost sdělit do 16.10.2020 do 14:00 na adresu ubytovani@suz.cvut.cz

Sleva na kolejném bude 70 % pro technicky odhlášené. Co přesně znamená technické odhlášení se dozvíme do 2.11. a bude možné se technicky odhlásit do 6.11.

## Další situace, které mohou nastat

- podepsal/a jsem čestné prohlášení, ale situace se změní a budu chtít odjet z kolejí po dobu trvání nařízení - napiš na adresu ubytovani@suz.cvut.cz a vyber si typ opuštění koleje dle bodu 2.,
- podepsal/a jsem čestné prohlášení, ale chci odjet mimo koleje (víkend u rodičů a podobné) – koleje samozřejmě opustit můžeš, dbej ale na pravdivost čestného prohlášení a možné šíření nákazy,
- v prvním mailu jsem ohlásil pobyt mimo koleje, ale nyní chci podepsat čestné prohlášení a opět bydlet na kolejích – návrat na koleje po prvním opuštění není povolen, rozmysli si proto své rozhodnutí,
- opustil jsem kolej pouze fyzicky, ale nyní potřebuji věci ze svého pokoje – do konce trvání nařízení nebude možné se na koleje vrátit, tudíž je ideální vzít si všechny důležité věci ihned s sebou a nenechávat potraviny na pokoji,
- nahlásil/a jsem pobyt z důvodu pracovně právního vztahu, ale v průběhu trvání nařízení mi byl nařízen home office, který chci využívat z domova – napíšu na ubytovani@suz.cvut.cz a opustím kolej dle bodu 2.,
- plánuji se standardně odstěhovat z pokoje, musím napsat e-mail předem, případně bude se měnit nějakým způsobem otevírací doba kanceláře a skladu za účelem jednoduššího odstěhování – úřední doba se měnit nebude, ale bude možné vrátit klíče a kolejenku na vrátnici dle bodu 2.1
- odhlásil/a jsem se z pokoje, je možné se po ukončení nařízení vrátit na stejný pokoj – v průběhu platnosti nařízení není možné nabírat nově ubytované, z tohoto důvodu tvůj původní pokoj bude určitě neobsazený a snažíme se domluvit zajištění rezervace na začátek opětovných nástupů, aby byl pokoj tvůj a nemusel/a si jinam.

## Co se mění vzhledem ke kolejnímu klubu

1. Vracení příspěvků
   Ačkoliv nové období placení služeb začíná až 15.10.2020, je možné, že jsi zaplatil/a příspěvky, a následně jsi byl/a donucen/a k odstěhování. Díky Nařízení prezidenta č. 2020-NP7 [2] máme možnost vytvořit interní nařízení, podle kterého se budou příspěvky vracet. Než ho ale vytvoříme, počkáme na statistiky odstěhovaných, podle kterých budeme řešit vracení individuálně nebo hromadně.

2. Přiřazení zařízení
   Za účelem omezení kontaktu je možné vyřešit přidání zařízení pomocí e-mailu. Dovolené počty zařízení jsou nezměněné. Výjimku může udělit pouze předseda, správce sítě nebo správce systémů.

3. Klubové místnosti
   Klubové místnosti jsme se snažili nechat otevřené co nejdéle to půjde v omezeném režimu. Bohužel aktuální vládní nařízení nám neumožňují ani omezený provoz. V současné době je v provozu pouze hudebna se vstupem omezeným na 1 osobu a PC učebna omezená také na vstup pouze jedné osoby, a to pouze za účelem tisku.

V případě dotazů piš na <predseda@pod.cvut.cz>.

Děkuji za dodržování opatření,
Lukáš Novotný
předseda klubu Pod-O-Lee
